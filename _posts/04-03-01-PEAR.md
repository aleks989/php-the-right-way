---
isChild: true
title: PEAR
anchor: pear
---

## PEAR {#pear_title}

Još jedan veteranski menadžer paketa koji mnogi PHP programeri rado koriste je [PEAR][1]. Ponaša se vrlo slično kao
Composer, ali ima neke bitne razlike.

PEAR zahteva da svaki paket ima specifičnu strukturu, što znači da autor paketa mora da ga pripremi za korišćenje uz
PEAR. Korišćenje projekta koji nije pripremljen da radi sa PEAR-om nije moguće.

PEAR instalira pakete globalno, što znači da su posle njihove jednokratne instalacije na raspolaganju svim projektima na
tom serveru. Ovo može biti dobro ako se mnogi projekti oslanjaju na isti paket iste verzije ali može dovesti do problema
ako se pojave konflikti između dva projekta oko verzije.

### Kako se instalira PEAR

Možete instalirati PEAR tako što ćete preuzeti phar instaler i izvršiti ga. Dokumentacija za PEAR sadrži detaljne
[instrukcije za instaliranje][2] za svaki operativni sistem.

Ako koristite Linux, možete baciti pogled i na menadžer paketa vaše distribucije. Debian i Ubuntu na primer sadrže apt
``php-pear`` paket.

### Kako instalirati paket

Ako se paket nalazi na [listi PEAR paketa][3], možete ga instalirati tako što ćete navesti njegov zvaničan naziv:

    pear install foo

Ako je paket hostovan na drugom kanalu, potrebno je da prvo `otkrijete` kanal i da ga navedete prilikom instalacije.
Pogledajte [Korišćenje dokumentacije kanala][4] radi više informacija o ovoj temi.

* [Naučite o PEAR-u][1]

### Handling PEAR dependencies with Composer

Ako već koristite [Composer][5] i takođe biste želeli da instalirate neki PEAR kod, možete koristiti
Composer da obradi vaše PEAR zavisnosti. Ovaj primer će instalirati kod sa `pear2.php.net`:

{% highlight json %}
{
    "repositories": [
        {
            "type": "pear",
            "url": "http://pear2.php.net"
        }
    ],
    "require": {
        "pear-pear2/PEAR2_Text_Markdown": "*",
        "pear-pear2/PEAR2_HTTP_Request": "*"
    }
}
{% endhighlight %}

Prva sekcija `"repositories"` će biti korišćena da Composer zna da treba da "inicijalizuje"
(ili "otkrije" u PEAR terminologiji) pear repozitorijum. Onda će "require" sekcija da postavi
prefiks na ime paketa kao ovo:

> pear-channel/Package

Prefiks "pear" je hardkodovan da bi se izbegli konflikti, jer pear kanal na primer može biti isti kao i ime paketa drugog vendora,
onda se kratko ime kanala (ili pun URL) mogu koristiti da označe u kom se kanalu paket nalazi.

Kada je ovaj kod instaliran, on će biti dostupan u vašem vendor direktorijumu i automatski
dostupan kroz Composer-ov autoloader:

> vendor/pear-pear2.php.net/PEAR2_HTTP_Request/pear2/HTTP/Request.php

Da biste koristili ovaj PEAR paket jednostavno ga pozovite kao:

{% highlight php %}
<?php
$request = new pear2\HTTP\Request();
{% endhighlight %}

* [Naučite više o upotrebi PEAR-a sa Composer-om][6]


[1]: http://pear.php.net/
[2]: http://pear.php.net/manual/en/installation.getting.php
[3]: http://pear.php.net/packages.php
[4]: http://pear.php.net/manual/en/guide.users.commandline.channels.php
[5]: /#composer_and_packagist
[6]: http://getcomposer.org/doc/05-repositories.md#pear
