---
isChild: true
anchor:  pear
---

## PEAR {#pear_title}

Veteran među menadžerima paketa kojeg mnogi PHP programeri vrlo rado koriste je [PEAR][1]. Radi na sličnom
principu kao Composer, ali postoje neke bitne razlike.

PEAR zahteva da svaki paket ima određenu strukturu, što znači da autor paketa mora da ga pripremi za korišćenje sa
PEAR-om. Korišćenje projekta koji nije pripremljen da radi sa PEAR-om nije moguće.

PEAR instalira pakete globalno, što znači da kada ih jednom instalirate, oni su na raspolaganju svim projektima na
tom serveru. Ovo može biti korisno ako se više projekata oslanja na isti paket i istu verziju, ali može dovesti do problema
ako se pojave konflikti između dva projekta oko verzije.

### Instalacija PEAR-a

Možete instalirati PEAR tako što ćete preuzeti i izvršiti `.phar` installer. Dokumentacija za PEAR sadrži detaljne
[instrukcije za instaliranje][2] za svaki operativni sistem.

Ako koristite Linux, možete baciti pogled i na menadžer paketa vaše distribucije. Tako na primer Debian i Ubuntu
sadrže apt `php-pear` paket.

### Instalacija paketa

Ako se paket nalazi na [listi PEAR paketa][3], možete ga instalirati tako što ćete navesti njegov zvaničan naziv:

{% highlight console %}
pear install foo
{% endhighlight %}

Ako je paket host-ovan na drugom kanalu, potrebno je da najpre `otkrijete` (discover) kanal i da ga zatim navedete
prilikom instalacije. Pogledajte [dokumentaciju za rad sa kanalima][4] radi više informacija o ovoj temi.

* [Naučite o PEAR-u][1]

### Upravljanje PEAR zavisnostima preko Composer-a

Ako već koristite [Composer][5], a želeli biste da instalirate neki PEAR paket, možete koristiti
Composer da obradi vaše PEAR zavisnosti. Primer koji sledi će instalirati pakete sa `pear2.php.net`:

{% highlight json %}
{
    "repositories": [
        {
            "type": "pear",
            "url": "http://pear2.php.net"
        }
    ],
    "require": {
        "pear-pear2/PEAR2_Text_Markdown": "*",
        "pear-pear2/PEAR2_HTTP_Request": "*"
    }
}
{% endhighlight %}

Prva sekcija `"repositories"` govori Composer-u da treba da "inicijalizuje" (ili "otkrije" u PEAR terminologiji)
pear repozitorijum. Zatim će `"require"` sekcija da doda prefiks na ime paketa na sledeći način:

> pear-channel/Package

Prefiks "pear" je hardkodovan da bi se izbegli konflikti, jer pear kanal na primer može biti isti kao i ime paketa drugog vendora,
a onda se kratko ime kanala (ili kompletan URL) može koristiti za referenciranje kanala u kojem se paket nalazi.

Nakon što je neki paket instaliran, on će biti dostupan u vašem vendor direktorijumu i automatski dostupan kroz Composer-ov autoloader:

> vendor/pear-pear2.php.net/PEAR2_HTTP_Request/pear2/HTTP/Request.php

Da biste koristili ovaj PEAR paket, jednostavno ga pozovite, na primer:

{% highlight php %}
<?php
$request = new pear2\HTTP\Request();
{% endhighlight %}

* [Naučite više o upotrebi PEAR-a sa Composer-om][6]


[1]: http://pear.php.net/
[2]: http://pear.php.net/manual/en/installation.getting.php
[3]: http://pear.php.net/packages.php
[4]: http://pear.php.net/manual/en/guide.users.commandline.channels.php
[5]: #composer_and_packagist
[6]: http://getcomposer.org/doc/05-repositories.md#pear
